# -*- mode: mandoku-view; -*-
#+TITLE: 龍川集
#+DATE: 2015-08-25 00:03:28.080467
#+PROPERTY: ID KR4d0303
#+PROPERTY: BASEEDITION WYG    
#+PROPERTY: JUAN 提要
<pb:KR4d0303_WYG_000-1a>¶
欽定四庫全書　　　　　集部四¶
　龍川集　　　　　　　　别集類三(宋/)¶
　　提要¶
　　　　(臣/)等謹案龍川集三十巻宋陳亮撰亮有¶
　　　　三國紀年已著録亮與朱子友善故搆䧟唐¶
　　　　仲友於朱子朱子不疑然才氣雄毅有志事¶
　　　　功持論乃與朱子相左羅大經鶴林玉露記¶
　　　　朱子告亮之言曰凡真正大英雄須是戰戰¶
<pb:KR4d0303_WYG_000-1b>¶
　　　　兢兢從薄氷上履過去盖戒其氣之鋭也岳¶
　　　　珂桯史又記呂祖謙歿亮為文祭之有孝弟¶
　　　　忠信常不足以趨天下之變而材術辨智常¶
　　　　不足以定天下之經語朱子見之大不契遺¶
　　　　書婺人詆為怪論亮聞之亦不樂他日上孝¶
　　　　宗書曰今世之儒士自謂得正心誠意之學¶
　　　　者皆風痺不知痛癢之人也盖以㣲風晦翁¶
　　　　晦翁亦不訝也云云足見其才氣縱横雖以¶
<pb:KR4d0303_WYG_000-2a>¶
　　　　朱子之盛名天下莫不攀附亦未嘗委曲附¶
　　　　和矣今觀集中所載大抵議論之文為多其¶
　　　　才辨縱横不可控勒似天下無足當其意者¶
　　　　使其得志未必不如趙括馬謖狂躁僨轅但¶
　　　　就其文而論則所謂開拓萬古之心胸推倒¶
　　　　一時之豪傑者殆非盡妄與朱子各行其志¶
　　　　而始終愛重其人知當時必有取也宋名臣¶
　　　　言行錄謂其在孝宗朝六逹帝廷上書論大¶
<pb:KR4d0303_WYG_000-2b>¶
　　　　計今集中獨有上孝宗四書及中興論考宋¶
　　　　史所載亦同又言行録謂垂拱殿成進賦以¶
　　　　頌徳又進郊祀慶成賦今集中均不載葉適¶
　　　　嘗謂亮集凡四十巻今是集僅存三十巻盖¶
　　　　流傳既久已多佚缺非復當時之舊帙以世¶
　　　　所行者祗有此夲故仍其卷目著之於録焉¶
　　　　乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0303_WYG_000-3a>¶
　　　　　　　　　總　校　官　(臣/)陸　費　墀¶
